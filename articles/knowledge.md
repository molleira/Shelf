# Teoria del Coneixement

*Reflexions sobre el realisme, l'idealisme i l'irrealisme en la filosofia del coneixement*

Sobre el problema del realisme i les seves possibles solucions; L'irrealisme és la via que, en línies generals, passa per eliminar el concepte de realitat tot defugint del problema aportant-li una noció d'insensatesa i manca de sentit.

Negar el concepte de realitat significa eliminar l'objecte en la relació de coneixement, així hi ha diferents respostes; l'idealisme alemany passa per atribuir a la realitat la facultat d'esser un auto-desplegament del subjecte. En el cartesianisme la realitat és el contingut de la pròpia ment. Aquesta posició, que és un tipus d'idealisme, s'anomena solipsisme ontològic.

Hi ha també el solipsisme epistemològic (gnoseològic) on s'afirma que no es pot estar segur que existeixen altres coses a més de la pròpia ment i els seus continguts. Una versió més raonable d'aquest solipsisme seria afirmar no estar-ne segur de l'existència d'altres com se n'està segur de la pròpia existència.

> L'únic filòsof que s'ha acostat molt al solipsisme ontològic és Berkeley. Per ell existeixen les ments i Déu, que en dóna el contingut.

Hume és titllat de fenomenista ja que afirma que només es pot conèixer els propis continguts mentals, mentre que la causa d'aquests és irremeiablement desconeguda, és a dir, només es pot conèixer els fenòmens.

Per a l'irrealista tant l'idealisme com el realisme estan mancats de sentit; més aviat observa a l'idealista com a un realista a l'inversa. L'irrealista abandona el concepte de realitat i no segueix les discussions metafísiques tradicionals.
